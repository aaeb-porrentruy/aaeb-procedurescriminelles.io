<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Du 15 daougst 1609<br>Henneman Lacovatte de Beurnevesain<br>par serement depose Que sont environ<br>Seize ans quil servoit aupres du voueble<br>dudit lieu Et estant alle requerir les chevaulx<br>de son maitre ainsy quil les chassoit par aupres<br>du vergier de Aug henri vouelin. Agatte<br>femme dicelui dit estant au dessus dudit<br>vergier ainsy que lesdits chevaulx passoyent<br>se baissat puis jeta de la main<br>contre lesdits chevaux mais deposant ne<br>veit point ce que sestoit. Et tout Instanment<br>Lung des chevaulx de sondit maitre tombat<br>par terre tout accoutreti. Lequel Ilz<br>Laissarent par quelque temps devant la<br>maison dudit vouelin. Et desla le<br>pourtarent en la maison de sondit maitre.<br>Dit en oultre que dimenche passe du soir<br>ledit henri vouelin estant alle en la maison<br>de lui deposant. Icelui dit quil ne<br>scavoit ce quil vouloit faire de sa femme<br>quelle sestoit volsus relever deux ou trois<br>fois pour aller mectre le feug en la maison<br>des freres de lui Neust este quil lavoit<br>empeiche Et que sen elle sen estoit alle<br>nesachant ou elle alloit Et quicelle sestoit<br>declaire quelle ne rentreroit dedans Beur-<br>nevesain quelle neust faict du mal, quest<br>tout ce quil en scait<br>Informations levees contre<br>Agatte femme de henri<br>Vouelin de Beurnevesain<br></body>
</html>