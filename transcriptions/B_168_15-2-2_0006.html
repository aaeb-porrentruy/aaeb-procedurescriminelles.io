<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>ungs qui alloyent de travers les aultres qui sont<br>mortz. Mais ne scait dou procedoyent telles<br>Inconveniens et maladies<br>Semon villain dudit Courthedoubs depose, que sont,<br>environ, quatre ans quilz avoyent deux Juvencelx<br>que vindrent malades Et estant estes conseilles<br>de baptre les lings diceulx, deposant print<br>Lesdits Lings les baptirent avec des fleu dont<br>Ladite Annelin se trouvat tout blessee par le<br>visaige. Non pourtant lesdits Juvencelx morurent<br>Et a opinion deposant que ladite Annelin les<br>Leur feist mourir<br>Vaulbert Jordain dudit lieu Par serement depose<br>Que la premiere femme de Estienne doland<br>devint malade sont plus de huit ans de sorte<br>quil La failloit tenir dont deposant y estant<br>et laidant a tenir, Icelle femme dudit Doland<br>present plusieurs aultres personnes dit qui la Baillie<br>entendant et nommant<br>quest Ladite Annelin lui avoit donne la maladie.<br>de laquelle ayant quelquement trayne ladite<br>de telle maladie finablement en est morte<br>Theunat guenin par serement depose, Que<br>Lannée passee, Ladite Annelin fust interpeller<br>deposant de lui aller querir une charree de<br>feuille ce que nayant, peu faire pource que<br>Lui convenoit aller querir de lavenne lui refusa<br>Et le lendemain ayant deposant mene une<br>charree de boihin pour son frere Caspar,<br></body>
</html>