<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Proces Criminel de Alix vefve<br>George Rossel de Boncourt accusee<br>et saisie pour sortilege<br>Le 17 de may 1610<br>Ladite Alix estant Interrogue Sur les faictz dont elle<br>estoit accusee et sur les Informations&nbsp; prin levees<br>doffice le matin na rien volsus confesser.<br>Surquoy luy fust donne terme jusques apres disne.<br>Apres disne dudit jour<br>Na rien volsus confesser. Dont elle fust condempnee<br>a la tourture.<br>Ou estant simplement solevee de terre confessa<br>Quil y a environ dix ans, Qung homme entre<br>nuit et jour sadressa a elle. Luy donna du<br>poulsat pour nuire a gens et a bestes. Et<br>Lui donna de lor et de largent mais ce ne fust<br>que des feuilles de chasnes Et la sollicita de<br>Renuncer dieu Cresme et baptesme ce quelle<br>feist. Et heust alors sa compagnie questoit<br>merveleusement froide Et dit quil sappelloit<br>charbon.<br>Dit que dudit Poulsat elle en avoit jecte sur une<br>vache de Nicolas guyon Laquelle en morut<br>Plus en jecta sur ung cheval de Pierrat Borquenei<br>questoit devant sa maison lequel en mourut Et<br>ce a raison de ce que ledit Bourquenei ne lui<br>poyoit point sa chievre que ses chiens lui avoient<br>gaste<br>Plus dit quelle en avoit aussi jecte ung cheval<br>chastrels de poil gris questoit a mori guyon,<br>sont 6 ans a Raison de ce que ledit Mori ne lui<br>vouloit donner aulcune recompense de sa maison<br>quil avoit heu.<br></body>
</html>