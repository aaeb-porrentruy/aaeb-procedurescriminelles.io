<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Item confesse qualors ledi elle heust sa<br>compagnie et copulation avec Iceluy<br>Item confesse qualors aussy elle receut<br>dudit Hämmerlin son maitre, de largent<br>comme elle pensoit, mais quayant<br>regardé a son depart, ce nestoit esté que<br>de feuilles.<br>Item confesse que ledit Hammerlin avoit<br>des pieds comme des pieds de vache.<br>Item confesse qu'alors ledit Hammerlin<br>sondit maitre, Lui donna du poulsat en<br>une bouete pour nuire a gens et a bestes.<br>Item confesse que dudit poulsat elle en<br>avoit jecté sur les porcs de Caspar<br>vallat, Questoyent dessus le grainier<br>et lesquelx en morurent, Et ce a raison<br>de ce que ledit Caspar laccusoit davoir<br>prins de la closure en une barre.<br>aussi<br>Item confesse quelle avoit jecté dudit<br>poulsat sur lung des chevaulx de chez<br>Mori guyon Et questant sollicitee des<br>gens de chez ledit guyon de lui ayder, quicelle<br>conseilla de faire ung veu pour ledit<br>cheval a Souharce, Ce que ayant<br>prins ung estaulx et faict ledit voyaige<br>et prins des herbes et de la terre du<br>Cymetiere et en donné a manger audit<br>cheval, Il estoit devenu guairis et luy<br>avoit osté le mal<br></body>
</html>