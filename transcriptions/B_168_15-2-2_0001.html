<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Du 24 de Septembre 1608.<br>Informations prinse et levees<br>doffice par nous henri farine<br>Prevost de Pourrentruy et Claudat<br>Briot mayre de Courthedoubs<br>Sur les diffamations et accusations,<br>faictes contre Annelin vefve de Perrat<br>Vauthier de Courthedoubs destre<br>accusee pour sorciere<br>Pierre Broingne dudit Courthedoubs par serement depose<br>Quil a une fille nomme lucie laquelle estant<br>par une fois au louvre sont environ six ans<br>Que ladite lucie Annelin la frappa entre<br>les deux espalles dont depuis elle vint grievement<br>malade et est Impotente dire du droit costel<br>Et tient deposant comme aussi ladite Lucie q par<br>ledi frappement la rendu en telle maladie<br>Et combien que deposant aye faict tout debvoir<br>dela faire a guerir sy est ce quil na treuve<br>aulcung remede Sinon que tous les medicins qui<br>lont veu ont tousjour juge quelle estoit<br>encorsele.<br>Dit que sont quatre ans questant deposant Banvert<br>Il trouva ladite Lucie dessus ung poirie avec sa<br>fille que eschossotoyent des poires Et les ayant<br>deposant rescrie quilz seroyent gaigei Icelles<br>furent perdues sans quil peult scavoir ny<br>veoir quelles devindrent et ny heust une<br>seulle poire desoubs larbre.<br></body>
</html>