<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Le 19 dudit mois<br>Ladite Alix estant interrogué dit que sont deux<br>ans Que Caspar vallat la vint solliciter daller<br>par ensemble entre nuit et jour derrier chastillion<br>ou estant ne treuvarent personne<br>Dit navoir treuver son maitre charbon sinon deux<br>fois lune des fois sont 10 ans passes derrier<br>ches elle et lors quelle se donna a lui et quelle<br>Renuncea dieu, Cresme et baptesme et leur heust<br>sa compagnie Et quatre ans apres lors quil<br>Lalla treuver quelle alloit aux au bois es combe<br>combes de vaulx genai Et que pour lors Il estoit<br>vestus de gris Et heust sa compagnie et<br>lui donna derechieff du poulsat<br>Dit nestre este que deux fois derrier chastillion<br>ou estoient la vefve Guenin verne et Adelheit<br>quest prisonniere<br>Lune des fois y alloyent a pied et laultre des fois<br>sur ung baston<br>Ouquel lieu Il y avoit du feug Et y en avoit<br>plusieurs quavoyent des chaperons.<br>Dit que au mesme lieu dudit Sabath derrier<br>chastillion estoyent la vefve Pierrat girardat<br>et la femme Nicolas quain questoyent accopagnees<br>de chacun leur maitre<br>Et que audit lieu estoyent aussi la vouille la<br>bonne femme de Boix et la Phillippe dudit lieu<br>Le 21 dudit mois estant<br>derechieff simplement Intterroguee a dit tout<br>entierement mis duny les faictz par elle<br>cy devant escriptz et declaires quelle se<br>faisoit grand tord.<br>Surquoi veu lesdites preuves et informations levees.<br>A depuis<br>deculpe ledit<br>Caspar et dit<br>lui faire tord<br>a raison de ce<br>que ledit Caspar lavoit<br>accuse de lavoir<br>treuve en son<br>curtil.<br>Les a depuis<br>deculpe.<br>les a depuis<br>deculpe.<br></body>
</html>