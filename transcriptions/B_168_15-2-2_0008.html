<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>faschee de sorte que tout Instamment ladite<br>seure dudit deposant devint malade, et disoit<br>que ladite Annelin lui avoit donne le mal<br>dequoi elle morut quelque temps apres.<br>Dit quil a tousjours ouys appeller sorciere<br>Jehan Jordain dudit Courthedoubs Pas serement depose<br>quil a de long temps ouys suspitionner ladite<br>Annelin estre une sorciere aultre chose nen<br>scait.<br>Nicolas torel dudit Courthedoubs depose que lui<br>deposant a heu des chievres que ne vouloyent<br>donner leur laict, et questant este advertis<br>de leur voisins de prendre des herbes au<br>curtil de ceulx quil se mefioyent et en<br>leur en donner, a manger quelles guairiroyent<br>Ce que la femme dudit deposant a heu<br>execute Que tousjour lesdites chievres rendoyent<br>Leur laict Et dit avoir fait cela a reyterrees fois.<br>Dedie villain par serement depose, que par une fois<br>la mere de deposant ayant apporte au marche<br>vendre du beurre Ladite Annelin le tint et<br>mania. Et estant retour, les vaches dudit<br>deposant donnoyent du laict quon heust<br>bien trayne partout le villaige. Sur quoi estant<br>La mere dudit deposant estee conseillee elle<br>fust prendre des herbes au curtil delle<br>ladite Annelin, et en donna a manger aux vaches<br></body>
</html>