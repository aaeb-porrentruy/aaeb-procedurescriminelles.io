<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>de passees de vaches par son vergier, mesme que<br>passoyent entre deux paulx. Et lesquelles<br>passees alloyent par dessus les murs du Cymetiere<br>mais nentroyent audit Cymitiere ains alloyent<br>a lentour de la maison de ladite Annelin<br>Dit de plus que ladite Annelin a ung petit<br>fils de leaige de dix ans lequel compta<br>en la grange dudit deposant, que Il y avoit<br>ung noir homme questoit entre en leur poille<br>et se y pourmenoit mais que sa mere nestoit<br>en la maison, Et que Il avoit heu sy grand peur<br>de lui que Il sestoit cache desoubs la couverte<br>du lict. Et que ayant ladite Annelin sceu<br>que sondit fils avoit desclaire tel faict elle<br>Lavoit baptus.<br>Dit avoir tousjour ouys dire quelle ladite<br>Annelin estoit une sorciere<br>Vernier Torel dudit Courthedoubs, par serement,<br>Que la femme de lui deposant heust ung proces<br>contre ladite Annelin en la Justice de Courthedoubs<br>desorte que la femme dudit deposant, fust<br>contre condempnee a lemende de quatre<br>channes de vin, dont le lieu mesme jour,<br>estant deposant es champs nuictanment ladite<br>Annelin (Comme la femme dudit deposant le<br>mantient.) avec ung noir homme vindrent<br>nuitanment devant la maison dudit deposant<br>Et rescria ladite femme Disant Alison, vienca<br>vientend avec nous, voici ung homme qui<br></body>
</html>