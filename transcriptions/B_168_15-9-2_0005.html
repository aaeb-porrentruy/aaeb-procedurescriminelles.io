<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>+ de Cueve<br>Dit de plus Quelle mesme ne se donne<br>point de peine encour quon lapelle telle genauche<br>dit quon la suspitionne davoir greve a Richard<br>chavanne + que demeuroit lors a Beurnevesain<br>Estienne girard dudit Beurnevesain depose<br>que ledit henri se declaira que Il avoit empeche<br>par deux fois sa femme questoit en volonte<br>daller mectre le feug en la maison de ses<br>freres<br>Depose en oultre Avoir ouys dire souventesfois<br>que lon chargeoit et suspicionoit ladite Agatte<br>destre une genauche et sorciere, Et quelle<br>avoit faict mourir ung veau a Jehan<br>muat. Plus avoit grevé une jument<br>au voueble Et donne le mal a Richard<br>chavanne de Cueve Et qune femme de<br>galfinguen laccusoit de ce fait Et de<br>mesme quelle et une nomme morise vefve<br>de henri Jehan guenat avoyent traict et tirez<br>Les e yeulx a lenfant de henri Jehan<br>par sorcellerie<br>guenat Et estre reputee pour genauche<br>comunement.<br>Jehan perrin mahon depose du feug nen rien<br>scavoir sinon que par ouys dire<br>De laultre faict de genaucherie dit avoir<br>ouys apppeller genauche comunement a ladite<br>Agatte Et quelle estoit accusee davoir<br>greve les lenffant de henri guenat lui<br>avoit tire les yeulx, avoit fait mourir<br>ung veau au clavier et une jument<br>au voueble&nbsp;; Et avoit donne le mal a ung<br>nomme Richard chavanne de Cueve duquel Il estoit<br>encour presentement malade<br>Dit que ledit henri la menace de le faire a<br>repentir de ce que sa femme estoit en prison<br></body>
</html>