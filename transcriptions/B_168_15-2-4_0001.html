<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Je, Annelin vefve de Pierrat vauthier de<br>Courthedoubz, Cougnois librement et sans<br>controincte, Comment que dez longue main<br>Je sois este diffame par bruict comung destre<br>une sorciere et genauche, et pour ce regard<br>plusieurs plainctes et doleances soyent estees faictes<br>contre de moy, Quont donne occasion a Messieurs<br>les hault Officiers doffice de faire inquisition<br>contre de moy Et retreuve par icelle des indices<br>et conjectures pregnantes et concluantes, Le tout<br>comme est au long pourte par lesdites informations<br>Pour raison dequoi je seroye este saisie au<br>corps conduite et menee au chasteau et forteresse<br>de Pourrentruy et jusques au present y Detenue<br>durant lequel terme Messieurs les Officiers<br>ont procede avec moy suivant ordre de droit et<br>au contenu des ordonnances penibles du Sainct Empire<br>voyre jusques a avoir sostenu la question et<br>torture moderement. Sy est ce que persistant<br>et perseverant a linficiatx, et negative de tous<br>Les faictz pourtez auxdites informations. Combien<br>Que les preuves soyent revestues de toutes<br>circonstances conluantes , Et que nonobstant<br>ma pertace inficiation Mesdits seigneurs les Officiers<br>ayent preuves suffisante pour maccuser devant<br>La justice criminelle, Et me convaincre desdits<br>faictz par tesmoing suffisans pourte ausdites<br>informations&nbsp;; Sy est ce que a ma humble<br>priere et requeste faicte a Moin Seigneur et<br>Prince, ayant heu pitie de mes pouvres enffans<br>Il a pleu a Son Excellence Reverendissime me<br></body>
</html>