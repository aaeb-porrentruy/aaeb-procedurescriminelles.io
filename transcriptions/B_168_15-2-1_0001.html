<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Information secrete prinse doffice,<br>Contre Annelin fille henrisat Boulai<br>de Couurthedoubs et vefve de feu Pierrat<br>Vauthier dudit lieu, ce 16 dapvril 1603.<br>Jehan villain dudit Courthedoubs, Par serement<br>depose, Que Ilz avoyent par ci devant du bestial<br>questoit malade et signament ung juvencel<br>dont estant aux Lovres entre aultres une<br>femme ou fille dit que sil avoyent malle<br>mescreance que les bestes fusent grevees que<br>sil sy elle mouroyent quon debvoit baptre le<br>Ling et quon verroit bien qui auroit causse<br>cela. Et estant ledit juvencel mort deposant<br>print ung fleau et baptit fort le ling<br>dicelui. Surquoi la feue femme de Ge<br>Jehan Burin dit que Ladite Annelin estoit fort<br>marquee et blessee par le visaige.<br>Claude vefve de feu Jehan maillat jadis Mayre<br>a Courthedoubs depose, Quelle deposante<br>a heu mauvaise opinion depuis quelle a ouys<br>dire que ladite Annelin avoit greve a la fille<br>Pierre Broingne. En ce quelle deposante avoit<br>Une fille que devint tout enflee de laquelle<br>elle mourut. Et ce doultant que sadite fille<br>avoit perdus sa coiffe aux Lovres et parce<br>quon chargeoit La fille de ladite Annelin lavoir<br>cache, deposante dit avoir heu ceste opinion<br>depuis delle.<br></body>
</html>