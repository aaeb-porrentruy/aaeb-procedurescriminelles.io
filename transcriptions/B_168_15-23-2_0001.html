<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Proces Criminel de Adelheit vefve Borquin<br>Betteni de Boncort detenue en prison<br>pour sortilege<br>Le 17 de may 1610.<br>Estant simplement Interrogue sur les faictz dont<br>elle est accusee Icelle na rien volsus cougnoistre<br>Sinon quelle confesse avoir heu tire les chievres Jehan<br>Belin sans leur avoir greve<br>Et confesse quelle fust envoyee a Souarce faire<br>ung voyaige pour le cheval Mori guyon ou elle<br>porta ung estaulx Et raporta de lerbe et de terre<br>du Cymetiere duquel Ledit cheval fust guairis<br>Surce lui fust donne terme de sadviser Jusques apres<br>disne.<br>Apres disne<br>Estant derechieff interroguee na rien volsus Cougnoistre<br>Sinon ce que devant.<br>Surquoi elle fust condempnee a la torture<br>Ou estant<br>Elle confessa que sont 12 ans passe que par deux fois<br>sestant presente ung homme a elle proche sa maison<br>et de nuit Lui Icelui Lavoit sollicite de se donner<br>a lui et quil lui donneroit de largent Surquoy<br>a chacune desdites deux fois, Appelle le nom de Jesus<br>Ledit homme sestoit tousjour treuve esvanouy<br>dit que pour la troisieme fois se presentea a elle<br>Lui promit de la jamais ne la laisser, et de se<br>donner a lui Ce quelle feist.<br>Renuncea dieu Cresme et baptesme,<br>heust sa compagnie quest froide<br>Receut de lui de largent que ne furent que feuilles<br>Sappelloit hemerlin<br>avoit les pied comme de pied de vaches.<br>Lui donna du poulsat parEt de la graisse pour<br>nuire a gens et a bestes<br>Pourtoit ledit poulsat en une bouetate<br></body>
</html>