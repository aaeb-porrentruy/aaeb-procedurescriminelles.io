<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>+<br>Reconfessions des actes Crimes et delictz<br>commis et perpetrez par Agatte femme<br>de henry vouelin de Beurnevesain<br>par elle recognus les 17-20-26 daougst<br>et dernier daougst de lan present 1609.<br>Premierement confesse questant faschee avec<br>les freres de son mari, quelle a estee en volonte<br>par deux ou trois soir de se relever de son lict<br>pour aller ? mectre le feug en la maison<br>desdits freres de sondit mary ne fust esté que<br>sondit mary lan a enpeiche Parce quiceulx<br>la chargeoyent dinjure.<br>Item confesse que sont environ dix ans<br>que au Bolz de Rechesie elle fust sollicitee<br>de lennemy questoit en forme dhomme vestu<br>de grys, que sappelloit grappin, de se donner<br>a luy avec promesse quil lui donneroit<br>de largent et quelle nauroit Jamais<br>de rien faulte. Et le soir du mesme<br>jour ledit Grappin se treuva derrier leur<br>maison et sur telle sollicitation que devant<br>Ladite Agatte se donna a lui. Et surce<br>Renuncer Dieu et la Vierge marie<br>Cresme et baptesme. Et instaument<br>Luy donna de largent. Et heust aussy<br>in sa compagnie. Puis lui donna<br>du poulsat et de la gresse pour nuire<br>a gens et bestes. Et quant ledit maitre<br>grappin fust departi, ledit argent fut<br>converty en feuilles de chasnes.<br>Item confessa que par plusieurs fois ladite<br>agatte a estee au Sabath avec + daultres<br>vefve Thiebault<br>sur les planches de Rechesie. Et es planches de<br>Bonfols dit en Borel.<br>+ aignelatte<br>fouvent et<br></body>
</html>