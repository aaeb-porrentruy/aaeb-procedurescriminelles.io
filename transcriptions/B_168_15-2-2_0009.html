<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>lesquelles Instanment rendirent leur laict<br>comme au paravant.<br>Dit de plus que par une fois, ayant refuse aladite<br>Annelin de lui aller querir une charre de bois<br>Le millieur de leur chevaulx vint malade<br>de sorte quil en morut et a opinion, qu'elle<br>avoit donne le mal audit cheval.<br>Dit quil a tousjour ouys suspitionner ladite<br>Annelin estre une sorciere<br>Perrin coinson, dudit Courthedoubs Par serement depose<br>que sont environ quinze Jours quil fust requis<br>daller de mener du bouement pour ladite<br>Annelin ; ce que lui ayant refuse, par ce quil<br>a asse a faire pour lui. Que ladite<br>Annelin les a menace et dit quil nen,<br>gaigneroyent rien. Surce lui est venu ung<br>cheval malade lequel, est mort et tient<br>deposant que Ladite Annelin lui a donne ladite<br>maladie.<br>Dit que divers lors quil a des neiges, quon,<br>voit, tant sur le toidt que au vergier derrier la<br>maison, deladite Annelin, des passees estranges<br>comme passees de vaches.<br>Dit quil a tousjour ouys dire aux enffans delle<br>quil y avoit ung gros noir chamatt chatt qualloit par leur<br>maisons, quil en avoyent bien peur<br></body>
</html>