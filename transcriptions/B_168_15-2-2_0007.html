<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>lequel a son lieu domicille desoubs ung mesme<br>toict avec Ladite Annelin. Icelle estant proche<br>de leurs chevaulx, le soir dudit Jour Lung diceulx<br>devint malade de sorte quil mourut. Et a opinion<br>deposant que pour avoir refuse de charrier pour elle<br>quelle avoit donne le mal audit cheval.<br>Germain torel par serement ; depose que lannee<br>passee deposant avoit une vache que ne vouloit<br>donner son laict, et que ayant fait a prendre<br>des herbes au curtil de ladite Annelin (laquelle<br>avoit heu quelque dificulte avec la femme<br>dudit deposant pour huit deniers) et les ayant<br>fait a manger a ladite vache, elle rendit<br>tost apres son laict<br>Thennat maillat de Courthedoubs par serement,<br>depose, que lan passe, ladite Catherine<br>Annelin fust interpeller deposant de lui aller<br>querir une charree de gerbes, ce que ayant<br>deposant refuse, Incontinenti lui devindrent<br>deux de ses chevaulx malades de sorte que<br>environ huit jours apres ses deux chevaulx<br>morurent Et a opinion que ladite Annelin<br>Lui a fait mourir ses chevaulx.<br>Dit que de plus que lui deposant, avoit une seure<br>sont passe six ans Laquelle estant au Lovre<br>Le soir et assis entre ladite Annelin et sa fille<br>et en Riant, sa coiffe Lui tomba, laquelle<br>fust perdue Et surce quon disoit que la fille de<br>Ladite Annelin avoit ladite coiffe ladite Annelin en fust<br></body>
</html>