<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Frene vefve de feu Jehan muat et au présent<br>femme de Jehan Dieu le fils. Par serement<br>depose Que par une fois sont bien douze<br>ans que deposante avoir ung veau questoit<br>de Sept sepmaines quelle vouloit desallayter<br>Et estant en son estable Ladite Agatte y advint<br>advint que dit voycy ung bel veau dieu<br>Le garde et en apres sen alla. Et tout<br>Incontinent quelle fust sortie ledit<br>veau se print a gruller et dejecter par terre<br>puis saultoit en haulst. Ce que voyant<br>deposante envoya querir de ses voisinnes<br>pour veoir ledit veau, lesquelles dirent<br>toutes que ledit veau estoit engenauche et<br>quon lavoit greve, lequel mourut ce<br>mesme jour environ une heure et<br>demye apres ce que ladite Agatte en fust sortie<br>Et a deposante opinion que ladite Agatte<br>Lavoit engenauche quest tout ce quelle<br>en scait<br></body>
</html>