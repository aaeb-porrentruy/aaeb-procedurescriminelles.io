<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Reconfessions des Actes Crimes et<br>delictz Commis et perpetrez par<br>Aignelatte vefve de feu Thiebault<br>Fouvent de Bonfolz. Par elle<br>Librement recognuz les 18 20 26<br>et dernier jour daogst de lan present<br>1609<br>Premierement confesse que sont environ quinze<br>ans Questant en la ville de Pourrentruy<br>et ayant heu quelque parolles avec sondit<br>mary A raison quilz estoyent poursuit de<br>feu Thiebault machanguey pour des dixmes<br>quil avoyt Rec heu de luy Quiceluy sond<br>mary estant remply de vin monsta sur sa<br>charrette et sen alla, la laissant aller<br>seule a pied, et estant venue jusques<br>au bois de Morteveille, Ung beau Jeusne<br>homme vestu de verd (comme luy sembloit)<br>la surparla de se donner a luy et<br>quil ne la laisseroit jamais et lui<br>donneroit de largent. Ce quelle feist<br>Et Renuncea allors dieu et la vierge<br>marie Cresme et baptesme, et print<br>ledit vestu de verd pour son maitre. Lequel<br>disoit sappeller Robine Et heust allors<br>Comme depuis beaulxcoup de fois sa<br>compagnie. Lequel luy donna de largent<br>comme lui sembloit Mais quant Il fust<br>dispartis ce ne fut que des feuilles de<br>chasne. Comme aussi lui donna du<br>poulsat pour faire a mourir bestes et gens<br>et de la graisse pour se frotter pour aller<br>au Sabath.<br></body>
</html>