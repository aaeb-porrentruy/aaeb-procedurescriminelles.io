<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Ch√¢timents</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>enffans bastien Simon, une jument au voueble<br>et ung veau au claivier et donne le mal<br>a Richard chavanne de Cueve.<br>Bernard gui Jehan Noel mahon depose avoir<br>ouys dire en presentce de plusieurs Quil avoit oys<br>audit henri que il se vouloir descharger Que<br>sa femme estoit resolue et en volonte de<br>mectre le feu en la maison de ses freres et<br>que si cela ne se faisoit ceste fois la<br>quelle se feroit une aultre fois. Et quon<br>debvoit faire bon guaict quil sen deschargeoit<br>Et lavoit empeiche par deux ou trois nuit de<br>mectre en execution tel fait et quil navoit<br>point dormis parce quil ne la pouvoit<br>empeicher.<br>Dit quelle est chargee et suspitionnee destre une<br>genauche Et avoir fait a mourir ung veau<br>au tixerain Mesme avoir fait a mourir le<br>fils de Jaicque chevrolet son frere Et avoir<br>greve et fait borne le fils Henri guenat<br>Groz Jehan vouelin frere dudit henri vouelin<br>Richard chavanne de Cueve Par serement depose<br>que trois sepmaines apres Pasques passes que deposant<br>sortit de son service de Beurnevesain A raison<br>questant audit Beurnevesain Il devint malade<br>dune Jambe laquelle sest ouverte Et est<br>encore presentement toute noire Et fust<br>remene sur ung cheval dillec en la maison<br>de son frere Estienne A Cueve Ou Il est<br>encore par lui entretenu honestement. Dit<br>que a raison de telle maladie que sondit frere<br>7<br></body>
</html>