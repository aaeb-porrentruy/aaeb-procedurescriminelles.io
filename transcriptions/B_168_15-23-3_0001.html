<html xmlns:alto="http://www.loc.gov/standards/alto/ns-v4#" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Projet Crimes et Châtiments</title>
      <link rel="stylesheet" href="style/feuilledestyle.css">
      <meta charset="UTF-8">
      <meta name="keywords" content="HTML, CSS, JavaScript">
      <meta name="description" content="Free Web tutorials">
      <meta name="author" content="John Doe">
      <meta name="viewport" content="width=device-width, initial-scale=1.0, maximum-scale=1.0">
   </head>
   <body>Reconfessions des actes crimes et<br># de Sortilege<br>delitz # Commis et perpetrez par<br>Adelheit vefve Bourquin Betteny<br>De Boncourt, selon quicelle les<br>a heu recongnus et reconfesses<br>Librement, Les 17&nbsp;: 19. 21. 25 et<br>27 de may an présent 1610<br>Premierement confesse que sont environ douze<br>ans, que a elle proche sa maison, entre<br>jour et nuict, se presenta par deux distinctes<br>fois, Ung homme a elle, la saluant, et<br>Luy demandant ce quelle faisoit, et sy elle<br>se vouloit donner a lui. Quil Lui donneroit<br>de lor et de largent. Et que surce ayant<br>volsus respondre a Icelui, et nommé et<br>appellé Le nom de Jesus, que tel homme<br>sestoit tousjour esvanouy et perdus.<br>Item confesse que par une troisieme fois, ledit<br>homme sestoit derechieff representé a elle<br>Et lavoit sollicité comme devant,<br>de se donner a lui, quil lui donneroit<br>de largent, et lui promectoit de jamais<br>ne la laisser, Ce, a quoi elle consentit<br>et surce se donna a lui<br>Item confesse que ledit homme lui conseilla<br>et persuada de renier Dieu Cresme et<br>baptesme et de le recepvoir lui ledit<br>homme pour son maître Lequel Il<br>disoit sappeller Hämmerlin, Ce que<br>a telle persuasion elle feist. Renia<br>surce dieu, Cresme, et Baptesme et<br>rint ledit hämmerlin pour son maitre.<br></body>
</html>